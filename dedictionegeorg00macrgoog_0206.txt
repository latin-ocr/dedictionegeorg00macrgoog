1045.

187

Choma

Icmbico dimetro.

Obediendum praecipit
Tum sacra tum prophana lex
Principibus et senatui
Qui plebi honeste praesident.

Non modo piis, clementibus
Probeque praesidentibus
Sed et improbis et dyscolis
Est obsequendum satrapis.

Nam omnis potestas a deo est.
Quaeque a deo ordinata sunt.
Itaque potentibus obstrepens
Dei resistit ordini.

Hi dirigunt rempublicam
Rebusque privis consulunt,
Sine his nec usquam tutus est
Neo in urbe necin agro locus

Hi pauperis viduae, orphani
Inopisque causam vindicant,
Hi rusticos innoxios
Servant, perduntque noxios.

Per bos sacris sub aedibus
Ritus sacrorum permanent,
Per hosque leges publicae
Vigent ubique gentium.

quio Core Dathanque perdidit,
Quid Abessalom, quid Boohriden,
Nisi insolens in principes
Gentis suae arrogantia?

 

